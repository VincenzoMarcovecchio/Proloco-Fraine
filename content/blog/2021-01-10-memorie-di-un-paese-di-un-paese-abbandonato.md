---
title: La "Fondov" quando ero piccolo.
date: 2021-01-10T23:13:10.104Z
description: Stamattina pensavo a quando ero piccolo e scorazzavo in giro per la “Fondnov”, a quanta gente che non c’è più….e cercavo di ricordarmeli tutti o perlomeno i più possibili. Ricordo benissimo zi Ncol battlumè con il suo immancabile camioncino sgangherato che cacciava un fumo nero e puntualmente lasciava una chiazza d’olio nero davanti casa dei miei nonni e nonna Anna copriva con qualcosa per non farmici andare con i piedi; puntuale intorno alle 18 passava Luciòn con la sua carr…
cover: "/images/Paese tipico Abruzzese.jpg"
category: storia
keywords: paese tipico abruzzese storie antiche di una volta
path: /blog/memorie-di-un-paese-abbandonato
slug: memorie-di-un-paese-abbandonato
tags:
  - storia
---

Stamattina pensavo a quando ero piccolo e scorazzavo in giro per la “Fondnov”, a quanta gente che non c’è più….e cercavo di ricordarmeli tutti o perlomeno i più possibili. Ricordo benissimo zi Ncol battlumè con il suo immancabile camioncino sgangherato che cacciava un fumo nero e puntualmente lasciava una chiazza d’olio nero davanti casa dei miei nonni e nonna Anna copriva con qualcosa per non farmici andare con i piedi; puntuale intorno alle 18 passava Luciòn con la sua carriola piena di legna e il suo andamento lento e la testa china, zia Cungiuttin flurion che prendeva la sua sediolina e si andava a sedere vicino casa di mia nonna Anna a chiacchierare e poi ad esse si univa zia Giusuppin con la sua voce squillante che ogni tanto richiamava il suo cane Laica. Ad esse faceva capolino pure zia Maria coccianoir con il suo immancabile fazzul in testa mentre suo marito stava seduto sull’uscio di casa su una pietra. Ricordo la paura che mi faceva zia Cristina con il suo gagarozzo gonfio, Marianna e MIcchel col suo negozio dove andavo a comprare di tutto, il saluto che rivolgevo a Vinginzoll che abitava li di fronte.
Poi c’era zi Trisinella che si vedeva poco in quanto stava sempre in casa e suo figlio Mario, persona distinta e brava, Maria e Pippnill Marcheuuc con le sue barzellette che ci raccontava anche cento volte; e come non ricordare ‘Ngelc d’lu pulot, sempre vestita di nero che ogni volta che mi vedeva voleva farmi una carezza. La maestra Assunta e suo marito, Mariett d’ sfrein oppure Luiigin Pundunell il qualche cadde dalla scalinata all’ingresso del paese che subito io e il mio amico Andrea spinti dalla curiosità tipica dei bambini corremmo a vedere con le nostre bici ma morì durante il tragitto in ospedale.
E poi l’estate quando tornava Franco er tassinaro con la sua immancabile auto con la scritta Taxi che mi sembrava venisse da un mondo cosi lontano, i giri in bici con suo figlio Daniele; i mie nonni che tornavano dalla Francia con l’indimenticabile mio zio Giampiero alla guida della mitica Uno blu con fari gialli e targa francese. E come non citare pure mio zio Gin cavallott e i suoi immancabili occhiali da sole e le sue parlate da guascone…..molti altri ce ne son stati e di cui in questo momento non ricordo …già,… ricordi che stamane mi hanno attraversato la mente su persone che han fatto parte della mia vita da piccolo e molti dei quali non ci son più e che ravvivavano la bella Fondnov e che ho voluto condividere con tutti voi sperando di aver fatto cosa gradita
