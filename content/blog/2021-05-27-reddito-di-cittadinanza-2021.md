---
title: Reddito di cittadinanza 2021, che cos’è e a cosa serve
author: redditodicittadinanza.gov.it
date: 2021-01-31T23:13:10.104Z
description: Reddito di cittadinanza 2021, come richiederlo e come usarlo
keywords: proloco significato unione nazionale proloco cucina ricette tradizionali esse abruzzesi italia cuoco chef cousine cinque-stelle paesi abruzzesi
cover: "/images/reddito-di-cittadinanza-2021.jpg"
category: proloco
path: /blog/reddito-di-cittadinaza-2021
slug: come-richiedere-il-reddito-di-cittadinanza-2021
tags:
  - reddito di cittadinanza
---

Avviso: a causa dell’emergenza da Covid-19, l’INPS consente ai cittadini di trasmettere la domanda di Reddito e Pensione di Cittadinanza anche attraverso il proprio sito istituzionale, nella sezione ’’reddito di cittadinanza/pensione di cittadinanza’’ procedendo come per tutte le richieste di prestazione che possono essere richieste all’Istituto, autenticandosi con PIN dispositivo, SPID, Carta Nazionale dei Servizi e Carta di Identità Elettronica.

La domanda per il Reddito di cittadinanza può essere presentata telematicamente attraverso questo sito redditodicittadinanza.gov.it, presso i Centri di Assistenza Fiscale (CAF) o, dopo il quinto giorno di ciascun mese, presso gli uffici postali (gestori del servizio integrato di cui all’articolo 81, comma 35, lettera b), del decreto-legge 25 giugno 2008 n. 112, convertito, con modificazioni, dalla legge 6 agosto 2008, n. 133)

Per facilitare la presentazione della domanda presso un CAF o un ufficio postale si consiglia di scaricare e compilare:

<strong><u>
<a href="https://www.redditodicittadinanza.gov.it/docs/SR180_Domanda_RdC_versione_INPS.PDF" target="_blank" rel="canonical noopener noreferrer">Domanda di Reddito di cittadinanza / Pensione di cittadinanza (.pdf)</a></u></strong>

Nel caso in cui uno o più componenti del nucleo familiare svolgano attività lavorativa, avviata durante il periodo di riferimento dell’ISEE o successivamente ad esso si consiglia di scaricare e compilare (un modello per ciascun componente) oltre alla Domanda di Reddito di cittadinanza / Pensione di cittadinanza:

<strong><u>
<a href="https://www.redditodicittadinanza.gov.it/docs/SR182_RdC_PdC_Com_Ridotto.pdf" target="_blank" rel="canonical noopener noreferrer">Modello RdC/PdC Ridotto – Comunicazione ad integrazione della domanda di reddito e pensione di Cittadinanza – attività di lavoro e redditi non interamente rilevati in ISEE
</a></u></strong>

Per variazioni intercorse successivamente alla presentazione della domanda, è richiesta la compilazione e presentazione del modulo seguente:

<strong><u>
<a href="https://www.redditodicittadinanza.gov.it/docs/SR181_RdC_PdC_Com_Esteso.pdf" target="_blank" rel="canonical noopener noreferrer">Modello RdC/PdC Esteso – Comunicazione dei beneficiari di reddito e pensione di cittadinanza – attività di lavoro e altre variazioni
</a></u></strong>

Le informazioni contenute nella domanda del Reddito di cittadinanza sono comunicate all’INPS entro dieci giorni lavorativi dalla richiesta. L’INPS, entro i successivi 5 giorni, verifica il possesso dei requisiti sulla base delle informazioni disponibili nei propri archivi e in quelli delle amministrazioni collegate e, in caso di esito positivo, riconosce il beneficio che sarà erogato attraverso un’apposita Carta di pagamento elettronica (Carta Reddito di cittadinanza) che, attualmente, viene emessa da Poste Italiane.

La Carta consente di:

- &#9632; <strong>effettuare prelievi</strong> di contante entro un limite mensile di 100 euro per i nuclei familiari composti da un singolo individuo (incrementato in base al numero di componenti il nucleo);

- &#9632; <strong>effettuare un bonifico mensile</strong> SEPA/Postagiro in Ufficio Postale per pagare la rata dell’affitto, in favore del locatore indicato nel contratto di locazione, o la rata del mutuo all’intermediario che ha concesso il mutuo;

- &#9632; <strong>pagare tutte le utenze domestiche </strong> ed altri servizi quali, a titolo esemplificativo, le mense scolastiche, presso gli Uffici Postali (con bollettini o MAV postali) e presso tutti gli esercizi commerciali abilitati (tabaccai, i supermercati, bar, ecc.).

- &#9632; <strong>Fino al 31 dicembre 2020, la Carta è utilizzabile sul sito Poste.it per pagare le bollette di utenze domestiche </strong> (es luce, gas)

La carta consente inoltre <strong>l’acquisto di ogni genere di beni di consumo e servizi ad eccezione di alcune specifiche categorie elencate di seguito.</strong>

È vietato l’utilizzo del beneficio per giochi che prevedono vincite in denaro o altre utilità nonché per l’acquisto dei seguenti beni e servizi:

- &#9632; acquisto, noleggio e leasing di navi e imbarcazioni da diporto, nonché servizi portuali;
- &#9632; armi;
- &#9632; materiale pornografico e beni e servizi per adulti;
- &#9632; servizi finanziari e creditizi;
- &#9632; servizi di trasferimento di denaro;
- &#9632; servizi assicurativi;
- &#9632; articoli di gioielleria;
- &#9632; articoli di pellicceria;
- &#9632; acquisti presso gallerie d’arte e affini;
- &#9632; acquisti in club privati.
- &#9632; E’ in ogni caso inibito l’uso della Carta Rdc in esercizi prevalentemente o significativamente adibiti alla vendita dei beni e servizi sopra elencati, anche per l’eventuale acquisto di beni diversi.

E’ inoltre vietato l’utilizzo della Carta Rdc all’estero e per gli acquisti on-line o mediante servizi di direct-marketing.

Ai beneficiari della Carta sono estese le agevolazioni relative alle tariffe elettriche e quelle riguardanti la compensazione per la fornitura di gas naturale riconosciute alle famiglie economicamente svantaggiate.

<b>Il beneficio</b> deve essere <b>fruito entro il mese successivo a quello di erogazione</b>. L’importo non speso o non prelevato viene sottratto nella mensilità successiva, nei limiti del 20% del beneficio erogato. Fanno eccezione gli importi ricevuti a titolo di arretrati. È prevista inoltre la decurtazione dalla Carta degli importi complessivamente non spesi o non prelevati nei sei mesi precedenti, ad eccezione di una mensilità. Le modalità di monitoraggio e verifica della fruizione del beneficio e delle eventuali decurtazioni saranno definite con un decreto del Ministro del lavoro e delle politiche sociali di concerto con il Ministro dell’economia e delle finanze.

Per approfondimenti sulla carta Rdc vai al sito di <a href="https://poste.it" rel="canonical noopener noreferrer" target="_blank">Poste</a>
