---

title: Minestra di verdure e patate e minestra di zucchine e patate.
author: Leonardo
date: 2021-06-22T23:13:10.104Z
description: A Fraine, chi seminava un poco in anticipo le patate, quando arrivavano le prime zucchine, già cominciava a trovare anche qualche patatina nuova nell'orto...
keywords: proloco significato unione nazionale proloco cucina ricette tradizionali esse abruzzesi italia cuoco chef cousine cinque-stelle paesi abruzzesi
cover: "/images/minestra-di-verdura-tipica-abruzzese.jpg"
category: ricette
path: /blog/minestra-di-verdura-tipica-abruzzese
slug: minestra-di-verdura-tipica-abruzzese
tags:
  - minestre
---

A Fraine, la preparazione della minestra di  verdure, in ordine di procedura:

- Si facevano, prima, scottare le verdure.

- Si mettevano, poi, ridotte di volume, in
un tegame abbastanza capiente, insieme a dei dadini di patata

Tutto doveva essere coperto con una congrua, abbondante quantità  di acqua in cui erano state scottate le verdure.
Questo perché le verdure andavano fatte "ribollire", per farle insaporire e cuocere bene, insieme alle patate.

- A parte, in un tegamino,  si faceva soffriggere in olio:

• aglio,

• Uno o più peperoncini, se
secchi,  si facevano rosolare fino a quando diventavano fragili e croccanti, da assumere un sapore unico per la sua bontà.

• Talvolta si mettevano a rosolare anche dadini di pancetta o fettine di lardo. ...
Dicevano che dava più sostanza alla pietanza.

Questo soffritto, ancora fumante, si versava sopra la verdura messa nel tegame e si mescolava. Solo i peperoncini secchi, rosolati, si toglievano per mangiarli a pranzo o a cena, belli croccanti.

• "per prendere sapore", vi si aggiungevano anche altri aromi, se si avevano a disposizione. ...

Quando era tutto cotto al punto giusto, si teneva in caldo.

Se vi era l'opportunità, si preparava la "pizza di grandinio", con la farina di mais locale. Veniva cotta, sotto "la coppa, fatta in lamiera robusta di ferro", sul piano di mattoni del focolare, "divenuti di fuoco".

Se un piatto  di minestra di verdura e patate andava portato in campagna o in un altro posto, ad un familiare, una parte di questa verdura veniva messa in un tegamino più piccolo ... per il trasporto. Le verdure, nel tegamino, se necessario, si potevano scaldare.

Le mogli, prima di portare il tegamino di questa minestra, ben calda, ai loro mariti, sul posto di lavoro, rimettevano il tegamino sul fuoco e,
quando riprendeva a bollire, spesso ricavavano uno spazio nella minestra e vi mettevano dentro un uovo con un pizzico di sale.

A questo punto toglievano subito il tegamino dal fuoco.

L'uovo sarebbe cotto, senza diventare completamente sodo...

Con l'aggiunta di una fetta di pane, tostato sulla brace, o di in pezzo di pizza di grandinio, al posto del pane, il piatto sarebbe risultato piatto unico, completo ed appetitoso.

Talvolta, quasi con timidezza, le mogli, offrendo il pranzo al marito,  dicevano: "ci só calat 'n'uv"... =  "vi ho fatto scendere un uovo".

Buon appetito.